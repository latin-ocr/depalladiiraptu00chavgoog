56

theca Vaticana asservati nondum satis explicata 1. In media
pictura iuxta magnam palmam ara picta est, in qua sedet senex
tunica manicata chlamyde caligis vestitus gladio cinctus cuius
vaginam manu s, amplectitur ; dextra chlamydis nodum tangit.
Toto habitu pavorem et trepidationem profitetur. quta eum
sinistro arae angulo mulier se acclinat tunica pallioque quo ca-
put quoque velatur vestita et ipsa ad s, spectans manu d. ve-·
lamen illud a facie removens, A d. accedit vir barbatus·tunica
picta pallioque vestitus diademate radiato ornatuS, qui manu s,
portat sceptrum aquila coronatum; dextra cuius plaga exterior
spectanti adversa est recusandi gestum facere videtur. Ab altera
parte ad aram accedit iuvenis tunica picta chlamyde caligis
vestitus diademate radiato coronatus manu d. duas hastas umero
acclinans, Supra personas descriptas dei conspiciuntur: supra
regem Insania anguibus crinita facem et anguem manibus temne,
supra senem et mulierem Venus cum Amore, supra iuvenem
Suada.

Apollodorus 11 4, 3, 6 narrat Perseum, cum post Andro-
medam liberatam Seriphum reverteretur, invenisse Danaen ma-
trem et Dictyn ad aram confugientes, ut evitarent Polydectis
violentiam3 a Perseo Polydectem torpefactum matrem liberatam
Dictyn regem Seriphiorum factum esse. idem haud dubie ar·-
gumentum fuit Dictyis fabulae Euripideae, quam Welcker e -frag-
mentis ita restituit, ut Perseum incognitum ad insulam advectum
a Polydecte domicilium et Danaen in matrimonium ‘ducendam
petere statueret. Quae si recte coniecit vir doctissimuS, nonne
optime ad tragoediam illam⁶quadrat pictura nostra? Rex nimi-
rum Polydectes est3 senex et mulier Dictys et Danae sunt, qui
ab illo vexati ad aram confugerunt; iuvenis Perseus·est reliquis*
ignotus, qui cum Polydecte pacisci conatur priusquam vim ad-
hibeat. Etiam di singulis personis additi optime explicantur:
supra Polydectem libidine obcaecatum Insania, supra Perseum
paciscentem Suada, supra Danaen Venus illius tutatrix cum
Amore. ‘Perseum in hac pictura non insigniri solitis attributis
consentaneum est, quia non vult agnosci a Polydecte. Quibus

 

1 Varias virorum doctorum interpretationes collegit Reinach vases
. 104 S.

2 Griechische Tragodie p. 668 55.

