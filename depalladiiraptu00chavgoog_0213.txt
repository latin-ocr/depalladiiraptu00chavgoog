59

in aurum se convertisse, priusquam autem cum virgine concum-
beret, rursus deum iactum esse contenderunt.

Eodem illo Demetrii loco nisus Brunn Andromedam Niciae
agnoscendam esse coniecit in tabula a Philostrato l 29 descripta;
quae tamen descriptio propter compositionem miram ac paene
ineptam propugnaculum semper fuit eorum qui Philostratus non
descripsisse veras imagines contra Brunnium contenderunt. Ne-
que vero opus est ut hocloco retractemus de Philostratorum
fide quaestionem difficillimam, quoniam si omisso Demetrio ea
spectamus quae de Niciae arte alibi traduntur, offertur nobis
compositio quae ad illum pictorem referatur dignissima non
solum picturis R 1-10, sed etiam anaglyphis 11-16 statuis
18, 19 gemmis 20—22 nummis 23-26 tradita: Perseus post
monstrum interfectum Andromedam de rupe descendentem ad·
iuvat. Cuius compositionis auctorem fuisse Niciam post Hey-
nium1 Hermannum Benndorfium2 fusius probavit Helbig ³, qui
Ionem quoque a Mercurio liberatam (Wandqemaelde n. 131 ss.)
Niciae vindicavit collatis Plinii verbis (35, 132) ‘Nicias .....
iecit et grandes picturas, inquibus sunt Calypso et lo et An·
dromeda'. Optime ad confirmandam viri doctissimi sententiam
accidit, ut nuper invenirentur duae illae imagines lonis et An·
dromedae in una pariete inter se respondentes 4.

Altera causa nondum quantum s'cio prolata accedere mihi
videtur ad compositionem nostram Niciae vindicandam: quod
anaglyphorum atque etiam statuarum artifices eam tanto studio
imitati sunt53 consentaneum enim erat, ut Niciae qui ‘lumen
et umbras custodiit atque ut eminerent e tabulis picturae ma·
xime curavit’ (Plin. 35, 131) opera etiam sculptores ad imitan-
dum invitarent. Ι

¹ Comm. Gotting. X p. 3.

'² De anthologiae graecae epigrammatis pp. 62. 71.

³Untersuchungen iiber die campanische Wandmalerei p. 140 S.

4Ci. Roem. Mitt. V p. 233.

⁵ Recte enim iam Hermann statuit primo ortam esse picturam deinde
anaglypha tunc statuas. Excipienda autern sunt anaglypha R 15, 16 et
nummus R 26, in quibus Perseus, quamquam a sinistra venit, tamen ut
in reliquis exemplis Andromedae offert manum dextram, ut cogatur spec·
rantibus advertere tergum. Qua positione ab anaglyphis aliena demon·
stratur artifices illos iam ante oculos habuisse statuas eiusdem generis
atque R la, quas tamquam a tergo imitati suut.

 

